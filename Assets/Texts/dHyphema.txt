Krwistek (łac. hyphema)

Obecność krwi w komorze przedniej oka. Mniejsze krwawienie może nie wpływać na ostrość widzenia, natomiast rozległe upośledza widzenie. Pełne wypełnienie się komory przedniej krwią powoduje, że narządowi wzroku pozostaje tylko zdolność percepcji światła. 

Najczęściej stan ten jest rezultatem tępych urazów oka. Inną przyczyną mogą być schorzenia prowadzące do powstawania nieprawidłowych naczyń tęczówki.  