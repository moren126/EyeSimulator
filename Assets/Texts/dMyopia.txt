Krótkowzroczność (łac. myopia) - moc układu optycznego jest zbyt duża w stosunku do długości osiowej gałki ocznej. Równoległe promienie ogniskują się przed siatkówką. Krótkowzroczność dzieli się na niską (do -2.5 D), średnią (od -2.5 do -6.0 D) i wysoką (powyżej -6 D).

Podział krótkowzroczności:
osiowa     - oś przednio-tylna gałki ocznej jest za długa w stosunku do siły łamiącej soczewki i rogówki; najczęściej spotykana
soczewkowa - zbyt kulista soczewka w stosunku do długości gałki ocznej
rogówkowa  - zbyt kulista rogówka w stosunku do długości gałki ocznej  

Wśród objawów krótkowzroczności można wymienić: zamglone widzenie w dal, wyraźne widzenie z bliska, pogorszenie widzenia o zmierzchu i w nocy, mrużenie oczu przy patrzeniu w dal oraz czołowe bóle głowy. 
