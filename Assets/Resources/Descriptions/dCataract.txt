Zaćma (łac. cataracta)

Zmętnienie lub zmiana koloru soczewki. Zmętnienie może być małe, miejscowe albo powodować całkowity brak przejrzystości. Zaćmę rozróżnia się pod względem umiejscowienia na: podtorebkową, korową, jądrową oraz przednią lub tylną. Przy zmętnieniu jądra i kory soczewka może zmienić kolor na żółty albo bursztynowy. 
W zależności od stopnia zaawansowania można wyróżnić zaćmę niedojrzałą, która nie objęła całek komory oraz zaćmę dojrzałą charakteryzującą się w pełni zmętniałą korą soczewki. Zaćma występuje jako wada wrodzona lub choroba dziedziczna, jako skutek różnych chorób lub starzenia się. Najczęściej jej przyczyną są zmiany związane z wiekiem. 
Początkowym objawem jest zamazanie obrazu. Stopień niedowidzenia jest zależny od rozmiaru oraz umiejscowienia zmętnień. Znacząco większe niedowidzenie jest powodowane przez zmętnienia osiowe, dotyczące obszarów jądrowych lub podtorebkowych w części środkowej niż przez zmętnienia obwodowe. 
Zaćmę usuwa się operacyjnie, zwykle wszczepiając soczewkę wewnątrzgałkową.  